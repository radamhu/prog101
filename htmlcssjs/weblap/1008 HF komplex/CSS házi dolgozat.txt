1. A CSS (angolul Cascading Style Sheets) a számítástechnikában egy stílusleíró nyelv, mely a HTML vagy XHTML típusú strukturált dokumentumok megjelenését írja le.
2. Ezen kívül használható bármilyen XML alapú dokumentum stílusának leírására is, mint például az SVG, XUL stb.
3. A CSS-t a weblapok szerkesztõi és olvasói egyaránt használhatják, hogy átállítsák vele a lapok színét, betûtípusait, elrendezését, és más megjelenéshez kapcsolódó elemeit.
4. A tervezése során a legfontosabb szempont az volt, hogy elkülönítsék a dokumentumok struktúráját (melyet HTML vagy egy hasonló leíró nyelvben lehet megadni) a dokumentum megjelenésétõl (melyet CSS-sel lehet megadni).
5. Az ilyen elkülönítésnek több haszna is van, egyrészt növeli a weblapok használhatóságát, rugalmasságát és a megjelenés kezelhetõségét, másrészt csökkenti a dokumentum tartalmi struktúrájának komplexitását.
6. A CSS ugyancsak alkalmas arra, hogy a dokumentum stílusát a megjelenítési módszer függvényében adja meg, így elkülöníthetõ a dokumentum formája a képernyõn, nyomtatási lapon, hangos böngészõben (mely beszédszintetizátor segítségével olvassa fel a weblapok szövegét), vagy Braille készüléken megjelenítve.
7. A CSS használható XML fájlok megjelenítésére is, így a strukturált dokumentumokhoz teljes körû stílust lehet megadni, befolyásolva az elrendezését, színét, betûtípusait az erre alkalmas kliensekben vagy webböngészõkben.
8. A CSS a szabályokat a kapcsolódások alapján súlyozza, így mikor egyszerre több szabály is érvényes lehet egy elemre, akkor a legfontosabb szabályt alkalmazza.
9. A CSS használatának legfontosabb elõnyei: Több lap vagy akár egy teljes webhely stílusait egy helyen lehet tárolni, így gyorsan és könnyen frissíthetõ. Különbözõ felhasználókhoz különbözõ stílusokat lehet rendelni: például könnyen olvasható, nyomtatható stílusok. A dokumentum mérete és komplexitása csökken, mivel nem tartalmaz információkat a megjelenítéshez.
10. A CSS egyszerû szintaxissal rendelkezik, csak néhány angol nyelvû kulcsszót használ a stílusok tulajdonságaihoz. A stíluslap maga a stílust leíró szabályok sora. Minden szabályhoz tartozik egy szelektor és egy deklarációs szakasz. Ez utóbbi kapcsos zárójelek között pontosvesszõvel elválasztott deklarációkat tartalmaz. A deklarációk formája a következõ: a tulajdonság neve, egy kettõspont, majd az adott tulajdonság értéke.