<!DOCTYPE html>
<html>
<head>
	<meta charset="utf-8">
	<title>Ausztria</title>
</head>
<body>
	<h1 id="teteje">Fedezzük fel Ausztriát!</h1>
	<p>Ausztria ékszer Európa szívében. A lélegzetelállító alpesi tájaktól kezdve az elbűvölő erdőkön és kristálytiszta vizű tavakon át a nagyobb városok nyújtotta kulturális élményekig minden turista megtalálhatja a számítását. A szabad téri örömök szerelmeseit gyógyfürdők, kiváló síterepek, kenuzás, hegyi kerékpározás és kirándulás, valamint változatos növény- és állatvilág hívogatja. A múzeumokat, építészetet, művészetet és zenét kedvelők is gazdag kínálatból válogathatnak.</p>
	<p><a href="kepek/Schneeberg.jpg">
		<img src="kepek/Schneeberg_kis.jpg" alt="Schneeberg">
	</a></p>

	<h2>Ausztria a térképen</h2>
	<p>Ausztria Közép-Európa délkeleti részén helyezkedik el. 83 858 km<sup>2</sup> nagyságú területet öt főbb geológiai képződményre terjed ki: a Keleti Alpokra, az Elő-Alpokra és a stájer dombvidékre, a Pannon-medencére, a Bécsi-medencére és a Cseh-masszívumra. Leghosszabb folyója a nyugat-keleti irányban folyó Duna. Ausztria szárazföldi ország, és Németországgal, a Cseh Köztársasággal, Szlovákiával, Magyarországgal, Szlovéniával, Svájccal és Lichtensteinnel határos. Több mint 8 millió lakosa közül 1,7 millió Bécsben él.<br>
	Ausztria kilenc tartományból álló szövetségi állam.</p>
	<p><img src="kepek/terkep.gif" alt="Ausztria tartományai" width="450" height="240"></p>

	<h2>Az Osztrák Alpok</h2>
	<p>Az Alpok Európa legnagyobb kiterjedésű és legmagasabb hegysége, amelynek kiemelkedése 70 millió évvel ezelőtt kezdődött és 2 millió éve fejeződött be. A kb. 500 km hosszú és 150 km széles Osztrák Alpok földtanilag a Kelet-Alpok része. Az Alpok egyike Európa legszebb tájegységeinek. Legfőbb vonzerejük a magasra törő fenséges hegycsúcsok, valamint a hegyvidéki falvak és a hatalmas, jól megművelt völgyekben megbújó kisvárosok különleges, idilli hangulata. Az ökológiai szempontból legértékesebb területeken nemzeti parkokat hoztak létre. Ilyen a Hohe Tauern Nemzeti Park, az Alpok legnagyobb és Európa egyik legnagyobb nemzeti parkja, amely Ausztria legmagasabb hegyvonulatát foglalja magában több mint 300, háromezer métert is meghaladó hegycsúccsal.</p>
	<p><img src="kepek/Maltatal.jpg" alt="Maltatal"></a></p>

	<h2>Karintia és Kelet-Tirol</h2>
	<p><img src="kepek/Badkleink.jpg" alt="Badkleink"></p>
	<p>Karintia és Kelet-Tirol, Ausztria két legdélibb tartománya, délen Szlovéniával és Olaszországgal, keleten és északon pedig Stájerországgal, illetve Salzburggal határos. A tartományok fő vonzereje a karintiai tóvidék és Hohe Tauern Nemzeti Park. A Tirol többi részétől különálló Kelet-Tirolt inkább Karintiához fűzik szorosabb közlekedési és kulturális kapcsolatok.<br>
	A tájképi szépség és a kellemes, mediterrán jellegű éghajlat sok látogatót vonz Karintiába. Karintiát Kelet-Tiroltól az osztrák Alpok leglátványosabb magashegyi útja, a Grossglockner Hochalpenstrasse választja el. A tartomány két nagyobb városa Klagenfurt és Villach.</p>

	<p><a href="#teteje">Vissza</a></p>
</body>
</html>